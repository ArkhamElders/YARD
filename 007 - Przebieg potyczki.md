# Przebieg potyczki

## Stany

Wędrując po yardańskich bezdrożach Bohater będzie narażony na rozmaite, negatywne efekty. Czy to spowodowane siłami natury, czy wynikające ze starciaz potężnym przeciwnikiem. Chociaż większość stanów mija wraz z upływem czasu (1d6 rund), niektóre z nich mogą mieć efekt trwały lub wymagać użycia konkretnego remedium. Poniżej znajdziesz opis każdego z efektów.

### Powalenie

Silny cios młotem lub inną bronią obuchową powalił na ziemię niejednego śmiałka. Bohater może spróbować wstać w trakcie trwania stanu, zdając test kondycji [KON]. Po upływie rund powalenia, postać wstaje automatycznie. W obu przypadkach należy jednak poświęcić jedną akcję z rundy. Jeżeli w wyniku powalenia Bohater został przygnieciony np. fragmentem skały lub ciężkimi meblami, niezbędny jest dodatkowy test atletyki. W skrajnych przypadkach (np. przygniecenie nogi olbrzymim drzewem) Bohater będzie potrzebował pomocy towarzyszy. Ocena sytuacji należy do Mistrza Gry.

### Krwawienie

Broń sieczna i kłuta może powodować krwawiące rany, które prowadzą do powolnej utraty punktów wytrzymałości, a niekiedy nawet do śmierci. W większości przypadków krwawiący Bohater traci 1 pkt wytrzymałości na rundę. Żeby zatrzymać ubytek krwi, ranę należy opatrzyć.

**Przykład:** Ork zadaje Bohaterowi 8 pkt. obrażeń, powodując jednocześnie krwawienie, przez 4 rundy. Jeśli postaci gracza zostanie udzielona pomoc, ubytek krwi zakończy się przed upływem 4 rund. W przypadku wyjątkowo paskudnych ran krwawienie ma charakter ciągły i założenie opatrunku jest konieczne do jego zatrzymania.

### Oślepienie

Wyjątkowo paskudny stan, mogący prowadzić nawet do trwałej utraty wzroku. Osoba czasowo lub trwale niewidoma wszystkie testy wykonuje ze zwiększoną o jeden poziom trudnością lub dodatkową [KK]. Jeżeli, w przypadku krytycznego ataku lub innego testu, Bohater oślepnie całkowicie, przywrócenie wzroku będzie wymagało interwencji szamana lub wysokiego rangą maga.
 
### Unieruchomienie

Rozmaite zaklęcia, pułapki, czy choćby dzikie pnącza potrafią ograniczyć swobodę ruchów Bohatera, prowadząc niekiedy do jego całkowitego unieruchomienia. Choć zwykle stan ten ogranicza się do braku możliwości przemieszczania, w skrajnych przypadkach postać może utracić także możliwość poruszania całym ciałem. Co za tym idzie, na skutek krytycznego wyniku testu, staje się niezdolna do jakiejkolwiek interakcji.

### Zatrucie

Stan ten w swoim działaniu przypomina nieco krwawienie, jednak jego zniwelowanie wymaga użycia antidotum. Standardowa utrata punktów wytrzymałości wynosi 1 pkt na rundę, chyba że Mistrz Gry zdecyduje inaczej.

### Podpalenie

Standardowe obrażenia od ognia powodują utratę 1 pkt wytrzymałości na rundę, chyba że podpalenie jest wynikiem wybuchu lub większego pożaru (1d4 / rundę). Mistrz Gry powinien każdorazowo rozpatrzyć obrażenia, w zależności od sytuacji.

Przemarznięcie
Porażenie
