# Bestiariusz 

Aleor zamieszkany jest nie tylko przez zwykłe zwierzęta, ale też fantastyczne, często przerażające istoty. Tylko od Bohaterów zależy, jak będzie przebiegała interakcja z tymi stworzeniami - nie każde spotkanie musi się bowiem kończyć walką.

W dalszej części znajdziesz przykładowe istoty, wykorzystane przede wszystkim w pierwszym, wprowadzającym scenariuszu. Z oczywistych względów, nie ma tu statystyk ludzi, elfów i innych grywalnych ras - te postaci tworzy się analogicznie do Bohaterów.

Statystyki zwierząt i potworów są jedynie wzorcem, rodzajem wskazówki. Mistrz gry może je zmodyfikować na własne potrzeby, jeśli uzna to za stosowne. Niektóre bestie mają też zmodyfikowany udźwig. Wilk, czy dzik, choć silny, nie nadaje się do bycia zwierzęciem jucznym. 

## Zwierzęta i bestie

### Bargest     |     40 / 25 PD

Zwierzęta te były kiedyś wilkami. Podstępnie schwytane przez gobliny i zmuszone do posłuszeństwa, wkrótce upodobniły się do swoich panów, nie tylko charakterem, ale i wyglądem. Długie, szpiczaste i pozbawione futra uszy oraz krótszy, zadarty ku górze pysk sprawiają, że głowa bargesta przypomina bardziej ogromny łeb nietoperza. Wilcze, nieco zdeformowane lecz muskularne ciało pokryte jest długą, szorstką sierścią w kolorze skał.

S: 80   KON: 70   ZR: 70   INT: 30
RUCH: 14   DET: 4   PW: 15

ATAK: Walka w zwarciu (65) 

- 1d8 atakując pazurami lub gryząc

MOD: 2   PANCERZ: 1 pkt skóry i futra

Umiejętności:
Atletyka (55), Furia (40), Kocia zwinność (55), Tropiciel (70)

Ekwipunek: 2 dodatkowe miejsca

Trudność oswajania: krytyczna (dla Yardan trudna)

### Dzik     |     10 / 5 PD

Powszechne w lasach całego Aleoru, cenione za wybitne mięso i wytrzymałą skórę, szczególnie na północy. Zwykle trzymają się z dala od ludzi, ale w obliczu zagrożenia atakują niemal natychmiast. Choć pojedynczy dzik nie stanowi zagrożenia, w grupie potrafią być niebezpieczne. Niejeden Bohater spędził już przez nie noc na drzewie, chroniąc w konarach swoje cztery litery.

S: 70   KON: 55   ZR: 40   INT: 30

RUCH: 10   DET: 6   PW: 12

ATK: Walka w zwarciu (55)

- 1d6 atakując kłami z bliska
- 1d8 w szarży

MOD: 1   PANCERZ: 2 pkt grubej skóry

Umiejętności:
Atletyka (65), Furia (70)

Ekwipunek: 1 dodatkowe miejsce

Trudność oswajania: trudna

### Gryf     |     100 / 50 PD

Piękne, dostojne stworzenia, będące symbolem pradawnej mądrości yardańskich przodków. Wiją gniazda w jaskiniach, wysoko wśród Wyjących Szczytów. Te wyjątkowe istoty, będące połączeniem orła i lwa doskonale rozumieją ludzką mowę, choć same nie potrafią się nią posługiwać. Zwykle nie atakują bez potrzeby, choć lepiej nie wchodzić im w drogę.

S: 110   KON: 110   ZR: 90   INT: 80

RUCH: 20   DET: 10

ATK: Walka w zwarciu (85)

- 1d8 atakując dziobem lub pazurami
- 1d10+2 pikując z powietrza
- 1d8 od upadku za każde 10 m (1d4 x10) kiedy łapie ofiarę i wznosi się z nią w powietrze (po zdanym teście Atletyki)

Umiejętności:
Atletyka (80), Furia (50), Kocia zwinność (45), Odparcie magii (70)

MOD: 3   PANCERZ: 2 punkty grubej skóry + 1 pkt jeśli zasłania się dodatkowo skrzydłem

Ekwipunek: 
Trudność oswajania: 

### Jak     |     12 / 6 PD

Choć w lasach północy wciąż jeszcze można spotkać dziko żyjące jaki, większość z nich została udomowiona, szczególnie przez tascalskie krasnoludy. Wielkie, owłosione woły zdolne do przenoszenia sporych ładunków, cenione nie tylko ze względu na swoją siłę, ale i wyborne mleko oraz pierwszorzędne futra.

S: 80   KON: 60   ZR: 30   INT: 30

RUCH: 9   DET: 2   PW: 14

ATK: Walka w zwarciu (55)
- 1d8 uderzając głową
- 1d10 tratując przeciwnika

MOD: 2   PANCERZ: 2 pkt grubej skóry

Umiejętności:
Atletyka (70)

Ekwipunek: 8 dodatkowych miejsc

Trudność oswajania: zwykła

### Koglak     |     80 / 40 PD

Ogromne sześcionożne stworzenia, przypominające białe niedźwiedzie. Ich legendarna odporność na mróz sprawia, że wśród mieszkańców północy krążą legendy, jakoby zbroja z ich skóry dawała odporność również na magię zimna. Zwykle poruszają się parami (samiec i samica), choć widywane też były w stadach liczących do 10 osobników. Te skrajnie niebezpieczne bestie atakują bez ostrzeżenia. 

S: 100   KON: 70   ZR: 40   INT: 40
RUCH: 11   DET: 6   PW: 17

ATAK: Walka w zwarciu (75) 
- 1d10 atakując pazurami lub gryząc

MOD: 2   PANCERZ: 4 pkt grubej skóry i futra

Umiejętności:
Atletyka (75), Furia (70), Kocia zwinność (45), Tropiciel (65)

Ekwipunek: 10 dodatkowych miejsc

Trudność oswajania: krytyczna

### Wilk     |     30 / 15 PD

Święte zwierzęta Yardan, występujące licznie w północnych lasach. Zwykle trzymają się na uboczu, choć w wyjątkowych sytuacjach podchodzą bliżej ludzi, zwykle starając się im coś przekazać. Raz oswojone, stają się wiernymi towarzyszami, niejednokrotnie stając w obronie swojego przewodnika.

S: 60   KON: 60   ZR: 80   INT: 45
RUCH: 14   DET: 4   PW: 12

ATAK: Precyzyjne uderzenie (65)

- 1d6 atakując pazurami lub gryząc

MOD: 2   PANCERZ: 1 pkt skóry i futra

Umiejętności:
Atletyka (45), Furia (35), Kocia zwinność (65), Tropiciel (70)

Ekwipunek: 1 dodatkowe miejsce

Trudność oswajania: trudna (dla Yardan zwykła)

## Potwory i humanoidy

### Deogin     |     60 / 30 PD

Niosące śmierć zjawy, pojawiające się wraz z mgłą. Mówi się, że te bezcielesne upiory to dusze wędrowców, którzy zgubili drogę. Nie posiadają ciała, więc żaden fizyczny atak nie może ich zranić, choć zdają się unikać ognia.

S: -   KON: -   ZR: 80   INT: 65   WIE: 60   CHA: 20
RUCH: 6   DET: 2   PW: 6
ATK: Arkana (75)

- 1d6 lodowego oddechu
- 1d8 atakując widmowymi szponami

MOD: -   PANCERZ: Brak cielesnej powłoki. Odporność na wszelkie fizyczne ataki.

Umiejętności:
Furia (65), Odparcie magii (50), Wiedza tajemna (70)

### Digder     |     90 / 45 PD

Opancerzone monstra wielkości konia, poruszające się na czterech grubych, pajęczych nogach. Zupełnie ślepe, lokalizują swoją ofiarę wykrywając drgania i źródło ciepła. Tuż przy głowie posiadają dodatkową parę silnych kończyn, służącą do drążenia tuneli i... zabijania swojej zdobyczy. Ich ciała zdają się być zrobione z mieszaniny skał i rudy - ponoć kiedyś pewien krasnolud wykuł z niego niezwykle wytrzymałą zbroję.

S: 120   KON: 100   ZR: 60   INT: 30   WIE: -   CHA: -
RUCH: 16   DET: 4   PW: 22
ATK: Walka wręcz (85)

- 1d10+2 atakując kończynami

MOD: -   PANCERZ: 6 pkt pancerza

Umiejętności:
Atletyka (80), Furia (65), Odparcie magii (40)


### Górski goblin     |     20 / 10 PD

Podstępne, zgarbione humanoidy o szarej skórze, nieco silniejsze od swoich pobratymców zamieszkujących niziny. Choć rozumne, niezbyt inteligentne, ale mogą znać podstawy szamańskiej magii. Zwykle kryją się w jaskiniach, gdzie gromadzą wątpliwej jakości skarby i z lubością torturują swoje ofiary. Walcząc z goblinem, zapomnij o uczciwym pojedynku - albo zastawiły gdzieś pułapkę, albo ich broń jest zatruta.

S: 50   KON: 45   ZR: 60   INT: 45   WIE: 40   CHA: 25
RUCH: 10   DET: 5   PW: 9
ATK: Precyzyjne uderzenie (70)

Zwykle korzystają z krótkich mieczy, sztyletów, włóczni lub kuszy i w taki też sposób atakują. Dodatkowo istnieje 50% szans na to, że ich broń będzie zatruta.

MOD: -   PANCERZ: 2 punkty pancerza za skórzaną zbroję

Umiejętności:
Atletyka (40), Coś z niczego (60), Kocia zwinność (65)

### Lodowy troll     |     100 / 50 PD

Mierzące niemal 3 metry stwory, znane ze swojej żarłoczności i okrucieństwa. Jeśli wierzyć legendom, dawniej byli Yrminami, którzy jednak sprzeciwili się swojemu ojcu, za co ten zesłał na nich karę, zamieniając nieposłusznych w lodowe szkarady, skazane na wieczne potępienie. Ich plecy i twarze pokryte są gęstym futrem, a żółte, wściekłe oczy świecą złowrogo w ciemnościach. Ze skóry wyrastają lodowe rogi i kolce, które stanowią dodatkową ochronę. Zjedzą wszystko, co zdołają pochwycić, nawet jeśli będzie to paskudny goblin. 

S: 140   KON: 100   ZR: 60   INT: 45   WIE: 30   CHA: 20
RUCH: 16   DET: 8   PW: 24
ATK: Arkana (60), Walka wręcz (80)

Zwykle korzystają z ogromnych maczug, zadających 2d10+2 obrażeń. Mogą też atakować potężnymi łapskami, zadając 2d4+2 obuchowych obrażeń. Ich ataki mają dodatkowo 25% szans na zadanie 2 pkt obrażeń od zimna.

MOD: 3   PANCERZ: 4 punkty lodowego pancerza

Umiejętności:
Atletyka (85), Furia (70)

### Talpar

Przypominające olbrzymie krety istoty, pokryte grubym futrem, z którego wyrasta łuskowaty pancerz. Żyją głęboko pod ziemią i zwykle nie wychodzą na powierzchnię, chyba że zwabione zapachem krwi. W odróżnieniu od swoich mniejszych kuzynów nie są ślepe - wręcz przeciwnie, widzą doskonale, również w nocy. Zarówno skóra, jak i łuski talpara nadają się do stworzenia wyjątkowych elementów pancerza.

S: 90   KON: 70   ZR: 40   INT: 30   WIE: -   CHA: -
RUCH: 11   DET: 4   PW: 16
ATK: Walka wręcz (85)

- 1d8 obrażeń od pazurów
- Dodatkowo talpar może chować się pod ziemią, atakując znienacka.

MOD: 3   PANCERZ: 4 pkt pancerza

Umiejętności:
Atletyka (80), Furia (65), Odparcie magii (40)

### Ymirn     |     80 / 40 PD

Ymirni, znani również jako lodowe olbrzymy to według legend dzieci samego Ymira - jednego z pierwszych bogów zrodzonych z Pramatki, będącego uosobieniem zimna bezkresnej północy. Choć okrutni, nie wtrącają się zwykle w sprawy mieszkańców Aleoru, żyjąc w niewielkich skupiskach, wysoko w górach.

S: 100   KON: 90   ZR: 50   INT: 50   WIE: 60   CHA: 40
RUCH: 14   DET: 7   PW: 19
ATK: Walka wręcz (80)

Ymirni walczą używając młotów bojowych lub toporów, zadających 2d6+2 pkt obrażeń, którymi dodatkowo potrafią miotać na znaczną odległość. 

MOD: 3   PANCERZ: 2 punkty skórzanego pancerza, niekiedy dodatkowe 2 za korzystanie z tarczy

Umiejętności:
Atletyka (85), Furia (70), Wiedza tajemna (45)