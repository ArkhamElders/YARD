# Czym są RPG?

Gry RPG, czyli gry fabularne (ang. role-playing games), to fascynujący rodzaj rozrywki, który łączy w sobie elementy narracji, strategii i interakcji społecznych. Yard to jedno z państw w fikcyjnym świecie Aleoru, gdzie gracze przyjmują role Bohaterów, angażując się w przygody, podejmując decyzje i kształtując bieg wydarzeń.

Podstawowym aspektem gier RPG jest proces tworzenia postaci. Gracze mają możliwość nadania swoim Bohaterom unikalnych cech, umiejętności oraz tła fabularnego. Można wybierać spośród kilku dostępnych opcji pochodzenia. Yard nie narzuca jednak typowego podziału na klasy, czy profesje. To gracze określają kim jest ich postać i jakie umiejętności chcą rozwijać.

Podobnie jak inne RPG, YARD również opiera się na wspólnym snuciu historii. Mistrz Gry (MG) prowadzi fabułę, stawiając przed graczami wyzwania, zagadki i sytuacje, w których Bohaterowie muszą działać. To on kreuje świat, opisuje lokacje i NPC (postacie niegrywalne), a także reaguje na działania graczy. Najistotniejsze w rozgrywce są jednak decyzje podejmowane przez Bohaterów. Mistrz Gry przedstawia jedynie ogólny zarys fabularny i główne wątki. To jak potoczy się historia, pozostaje w dużej mierze w rękach graczy.

Mam nadzieję, że YARD spełni Twoje oczekiwania, przenosząc Cię do świata niezapomnianych przygód.