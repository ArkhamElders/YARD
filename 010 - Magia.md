# Magia

Magia w YARD jest czymś powszechnym i odgrywa bardzo ważną rolę w życiu ludów zamieszkujących Aleor. Dzieli się na dwa odmienne rodzaje: szamańską oraz katalizowaną. Obie w znaczący sposób różnią się od siebie, obie mają swoich zwolenników i obie... Z resztą, czy taj dalej.

Pierwsza jest znacznie starsza i pochodzi od bogów, którzy obdarowali szamanów częścią swojej mocy, w zamian za oddawanie im czci. Bogowie choć łaskawi, wymagają bezwzględnego posłuszeństwa i... bywają kapryśni. Niedokładna inkantacja zaklęcia pośpiech, czy nieszczere intencje nauczyły już wielu zaklinaczy, czym jest gniew boga. Rzucając szamańskie zaklęcia, Bohater musi liczyć się z karą w przypadku niepowodzenia.

Magia katalizowana to dziedzina nauki odkryta przez ludzi, którzy mieli dość podporządkowania się woli bogów. Opracowali oni sposób, wykorzystujący kryształy ametystu do katalizowania energii świata w magiczną energię. Odkrycie to pozwoliło uniezależnić się od bogów i z czasem zaczęło wypierać szamanizm, przyspieszając jednocześnie rozwój cywilizacyjny w krainach. Kryształy jednak potrzebują energii, by działać i czerpią ją z sił witalnych czarodzieja.

Każdy Bohater może posługiwać się wyłącznie jedną, wybraną przez siebie ścieżką magii. Tylko Yardanie nie mają wyboru - wilczy pakt wymusza na nich posłuszeństwo wobec Pani Urune. Ze wszystkich ludów jedynie elfy mogą władać dwoma rodzajami magii, ponieważ od czasu pokonania Madhrata są one strażnikami równowagi.

Dla wszystkich (poza Yardanami) ludów możliwe jest jednak zrzeczenie się boskiej mocy lub nawrócenie - przejście z szamanizmu na magię katalizowaną i odwrotnie. Bohater musi jedynie zrzec się całej swojej dotychczasowej mocy i przetrwać boską próbę w postaci 1d10 boskich obrażeń na każdy poziom postaci.

## Szamanizm

Stanowi manifestację boskiej mocy. Magia szamanów jest mniej stabilna i słabsza od tej, wykorzystującej kryształy. Pozwala jednak czerpać do woli z dobrodziejstw natury podczas regeneracji - wystarczy, że szaman posiada odpowiednie zioła. Nie ma potrzeby czasochłonnego przyrządzania specjalnych mikstur.

Bohater chcący wybrać drogę szamana musi odprawić rytuał, w którym podporządkuje się woli bogów. Następnie może wybrać swoje pierwsze zaklęcie. Po każdym awansie na kolejny poziom, może wybrać kolejne, dowolne - powinien jednak zwrócić uwagę, czy będzie w stanie je rzucić.

Poniżej znajdziesz przykładowe zaklęcia wraz z wymaganą do rzucenia liczbą punktów mistycznej energii oraz konsekwencją w przypadku niepowodzenia.

### Sarkofag natury | ME: 3 | Czas rzucania: natychmiastowy

Szaman tworzy jednoosobowy sarkofag z drzew, korzeni lub skał, pozwalający nie tylko na lepszą regenerację (+2), ale też ukrycie przed ewentualnym przeciwnikiem. Może stworzyć dowolną liczbę sarkofagów, w ramach posiadanej liczby punktów ME.

W przypadku niepowodzenia, zamknięta w nim postać nie odzyska PW, ME oraz DET.


### Ślad Talpara | ME: 4 | Czas rzucania: 1 runda 

Dotykając ziemi, zaklinacz wabi gigantycznego kreta - Talpara, który przekopuje się pod przeciwnikami, powodując trzęsienie w pasie o szerokości 4 m. Zadaje ono 1d6 obrażeń i powala znajdujące się w zasięgu postaci.

Zaklęcie może zranić również członków drużyny, a do rzucenia wymagane jest ziemiste lub piaskowe podłoże (nie działa na bagnach i skałach). 

### Naturalny porządek | ME: 6 | Czas rzucania: natychmiastowy

Każda żywa istota jest częścią natury, a ta... czasem upomina się o swoje. Po rzuceniu zaklęcia, cel zaczyna ulegać powolnemu rozpadowi, oddając naturze część swojej energii życiowej. Atak powoduje 1d6 obrażeń na każde 5 poziomów szamana. Rozpad zadaje obrażenia przez 1d4 rundy.

Rzucając to potężne zaklęcie, szaman musi złożyć ofiarę z własnej krwi (jednorazowe 1d4 obrażeń).

### Lawomrówki | ME: 4 | Czas rzucania: natychmiastowy

Z ziemi zaczynają wychodzić niezliczone ilości rozgrzanych do czerwoności lawomrówek, które pokrywają całe ciało ofiary, a następnie eksplodują, zadając 1d6 obrażeń. Dla obserwatora wygląda to jak wspinająca się lawa.

Niepowodzenie w rzucie może sprawić, że mrówki zaatakują szamana lub innego, będącego najbliżej sojusznika.

### Pieśń wilków | ME: 4 | Czas rzucania: 1 runda

Szaman pogrąża się w transie, śpiewając przy tym swoją przedziwną pieśń, przypominającą wycie wilków do księżyca. Jej dźwięk budzi w towarzyszach pierwotne instynkty, dzięki czemu przez kolejne 1d4 rundy zyskują kość premiową do ataku.

W przypadku niepowodzenia, Bohaterowie zyskują kość karną.

## Magia katalizowana

Jak już wspomniano, magia katalizowana działa w oparciu o kryształy, które dosłownie stają się integralną częścią noszącego. Kryształ wrasta w ciało maga, dając mu moc w zamian za energię życiową. Mag wybiera swoje pierwsze zaklęcie, następnie może wybrać jedno dodatkowe podczas awansu na następny poziom.

Każdorazowe rzucenie zaklęcia kosztuje czarodzieja nie tylko odpowiednią liczbę punktów mistycznej energii, ale też zdrowie w postaci 2 PW na każde 5 poziomów rzucającego. Mag może jednak zignorować głód kryształu, poświęcając liczbę punktów determinacji, równą swojemu poziomowi.

W odróżnieniu od szamanów, czarodzieje muszą przyrządzić z ziół mikstury, by móc ich używać. Zajmuje to trochę czasu, ale ekstrakt jest mocniejszy i ma lepsze działanie (1h / miksturę).

Poniżej znajduje się kilka przykładowych zaklęć maga wraz z ilością potrzebnej do rzucenia ME.

### Mentalne obozowisko | ME: 4 | Czas rzucania: natychmiastowy

Przed rozpoczęciem odpoczynku mag tworzy nienaruszalną barierę wokół obozu, która zapewnia +1 do jakości odpoczynku członkom drużyny.

Bariera uniemożliwia także atak z zaskoczenia podczas snu - Bohaterowie będą jednak musieli zmierzyć się z przeciwnikami po zakończeniu odpoczynku.

### Klatka energetyczna | ME: 6 | Czas rzucania: natychmiastowy

Mag zamyka przeciwnika w energetycznej klatce, która wędruje wraz z nim, powodujący 1d6 obrażeń przy każdym ruchu. Dodatkowo istnieje 1d4 szans na spowodowanie porażenia.

### Lekcja spadania | ME: 8 | Czas rzucania: 1 runda

Przeciwnik unosi się na wysokość 10 m na każde 5 poziomów rzucającego. Następnie spada na ziemię, otrzymując 1d8 obrażeń za każde 10 m. Jeśli spada na skaliste podłoże otrzymuje dodatkowe 1d4 obrażeń, bez względu na wysokość.

### Był i nie ma | ME: 6 | Czas rzucania: natychmiastowy

Mag tworzy wirującą pustkę o średnicy 10 m, która pochłania wszystkie istoty o PW równym 10 i mniej, chyba że uda im się oprzeć zaklęciu (Odparcie magii) lub wydostać z wiru (Kocia zwinność / Atletyka). 

Do dziś nie wiadomo, co dzieje się z pochłoniętymi. Po prostu znikają w nicości.

### Ametystowe igły | ME: 3 | Czas rzucania: natychmiastowy

W ręce maga materializują się odłamki kryształu, wyglądem przypominające sporych rozmiarów ametystowe igły, zadające 1d6 pkt obrażeń +1 na każdy poziom rzucającego (maksymalnie +5).