# Wprowadzenie

Rozgrywka w Yard, jak niemal w każdym RPG, bazuje na wspólnym snuciu historii i rzutach kośćmi. Zastosowana mechanika opiera się na procentowym określaniu statystyk oraz umiejętności Bohaterów i rozpatrywaniu testów przy pomocy rzutów  d100 (dwie kości d10). W systemie występują również krytyczne wyniki testów umiejętności. Wynik 5 i mniejszy to zawsze krytyczny sukces. Wynik powyżej 95 oznacza natomiast krytyczną porażkę.

Takie rozwiązanie pozwala miarodajnie i  szybko ocenić rzeczywiste umiejętności Bohatera, a także w wygodny sposób zastosować je w praktyce, bez zbędnych modyfikatorów i przeliczania.
 
Cechą charakterystyczną systemu jest nieco odmienny sposób forsowania rzutów. Służą do tego specjalne punkty determinacji, które Bohater może wydawać między innymi właśnie na przerzucenie kości w przypadku niepowodzenia w teście. 
Więcej informacji na temat forsowania znajdziesz w rozdziale dotyczącym Umiejętności. 

Ponieważ mechaniki i zasad najprościej uczyć się przez praktyczne zastosowanie, najwyższy czas stworzyć Twojego pierwszego Bohatera!