# Rozwój postaci

Wędrówki po Aleorze, walki z potworami oraz interakcje z napotkanymi postaciami sprawiają, że nawet początkujący amator przygód ma szansę zostać kiedyś wielkim Bohaterem. Z czasem nabierze wprawy i rozwinie swoje umiejętności, stając się mistrzem w swoim fachu. W tym celu zostały wprowadzone punkty doświadczenia oraz poziomy Bohatera, które w przystępny sposób obrazują postęp rozwój Twojej postaci. Z każdym kolejnym poziomem Bohater staje się silniejszy, a jego umiejętności zwiększają się. W dalszej części znajdziesz informacje na temat sposobów zdobywania punktów doświadczenia oraz awansów na kolejny poziom.

## Punkty doświadczenia

Każda zdobyta informacja, pokonany przeciwnik i zdobyta informacja to nagroda nie tylko w postaci srebrnych i złotych monet, czy nowego, lepszego wyposażenia. To przede wszystkim doświadczenie, dzięki któremu Twój bohater rośnie w siłę. Zdobywanie punktów doświadczenia [PD], podlega następującym zasadom:

### Walka

Pokonanie przeciwnika to bez wątpienia najlepszy sposób na rozwój umiejętności walki. Każda bestia, potwór, czy inny demon ma przypisaną liczbę [PD], jaką Bohaterowie otrzymają za pokonanie go. Co istotne, pełna liczba punktów przyznawana jest wyłącznie za wygranie pierwszej potyczki. Każda następna to już połowa. W końcu postaci znają już tego przeciwnika, otrzymują więc doświadczenie wyłącznie za wygranie walki, nie poznanie oponenta. 

Co istotne, punkty doświadczenia nie są rozdzielane pomiędzy członków drużyny, jak to ma miejsce w niektórych systemach. Bez względu na liczbę graczy, każda postać dostaje pełną (lub w przy kolejnej walce pół) liczbę [PD]. Dzięki takiemu uproszczeniu, nie ma potrzeby specjalnego, żmudnego przeliczania wszystkich punktów.

**Przykład:**
Bohaterowie pokonują w górskiej przełęczy lodowego trolla [100 PD]. Ponieważ to ich pierwsza wygrana z takim przeciwnikiem, każdy z Bohaterów otrzymuje 100 punktów doświadczenia. Przy następnym zwycięstwie otrzymają jedynie połowę [50 PD], za każdego pokonanego stwora. Jeśli więc trolle będą trzy, każda postać otrzyma 3 x 50 PD = 150 PD.

### Interakcje i zadania fabularne

Chociaż walka jest dobrym sposobem na zdobywanie [PD], to odkrywanie wskazówek oraz wykonywanie powierzonych zadań stanowi ich najcenniejsze źródło. Innymi słowy, nikt nie uwierzy, że Bohaterowie pokonali lisza, jeśli nie zboczamy jego głowy lub innego trofeum.

Ilość zdobywanych w ten sposób punktów doświadczenia zależy od Mistrza Gry. Powinna być dostosowana do aktualnego poziomu Bohaterów oraz wysiłku, jaki musieli włożyć w realizację zadania. To oczywiste, że drobna wskazówka jest warta mniej, niż ukończenie głównego wątku scenariusza.

## Awanse

Liczba punktów doświadczenia, potrzebna do awansu na kolejny poziom rośnie w Yard wykładniczo, co oznacza, że Bohaterowie każdorazowo będą musieli wkładać więcej wysiłku, by ich postaci mogły nadal się rozwijać. Poniżej znajdziesz tabelę progów punktowych.

1 poziom - tu zaczynasz, posiadając 0 [PD]
2 poziom - 100 PD
3 poziom - 200 PD
4 poziom - 400 PD
5 poziom - 800 PD
6 poziom - 1600 PD
7 poziom - 3200 PD
8 poziom - 6400 PD
9 pziom - 12800 PD
10 poziom - 25600 PD
itd.

Wyróżniamy dwa rodzaje awansów - mały i duży. Małe awanse dotyczą standardowego przechodzenia z poziomu na poziom, natomiast duże oznaczają swego rodzaju krok milowy w rozwoju bohatera i mają miejsce co pięć poziomów (5, 10, 15 itd.).

### Mały awans

Obok umiejętności na kartach postaci znajdują się kropki, służące do zaznaczania sukcesu w teście. Podczas awansu na kolejny poziom, Bohater może zwiększyć poziom jednej z tych umiejętności o 1d6. Każdy awans to także wzrost punktów wytrzymałości i mistycznej energii. Zależnie od wartości atrybutów KON (dla wytrzymałości) i WIE (dla mistycznej energii), ich wartość zwiększa się następująco:

KON / WIE < 40 - +1 pkt
KON / WIE 41-75 - +2 pkt
KON / WIE > 75 - +3 pkt 

Przykład:
Postać posiadająca 60 pkt kondycji i 35 pkt wiedzy co poziom zdobywa 2 pkt wytrzymałości oraz 1 pkt mistycznej energii.

Dodatkowo, każdy awans to szansa na poznanie nowego zaklęcia. Bohaterowie mają pełną dowolność wyboru, muszą jednak pamiętać, że na użycie niektórych zaklęć mogą być jeszcze zbyt słabi (niewystarczająca ilość punktów ME). Więcej na temat korzystania z magii i szamanizmu znajdziesz w dalszej części podręcznika.

### Duży awans

Co pięć poziomów Bohater może rozwinąć jeden, wybrany przez siebie atrybut o 1d6 oraz zwiększyć całkowitą liczbę punktów determinacji o 2. Warto zauważyć, że rozwój atrybutów wpływa na bazowy poziom umiejętności oraz, w przypadku Siły, na udźwig. Pozwala także korzystać z potężniejszych broni, które mają podstawowy wymagany poziom Siły / Zręczności / Wiedzy.

Oczywiście podczas dużego awansu wykonywane jest także standardowe rozwinięcie postaci z małego awansu.

Niewielu Bohaterów przekracza granice ludzkich możliwości, niemniej zwiększenie atrybutów powyżej 95 pkt jest możliwe, zarówno poprzez duży awans, jak i czasowo, przez specjalne mikstury magów. 