# Odpoczynek i regeneracja

Nawet najdzielniejsi Bohaterowie potrzebują odpoczynku, w przeciwnym razie nie będą w stanie efektywnie walczyć. To czas w którym mogą się w spokoju posilić lub zwyczajnie odsapnąć, przed kolejnym wyzwaniem. Nocując w dziczy bez jakiegokolwiek namiotu, Bohaterowie muszą zdać test Sztuki przetrwania, w przeciwnym wypadku regeneracja nie będzie możliwa.

Wyróżniamy dwa rodzaje odpoczynku:

### Krótki odpoczynek

Krótka pauza pozwalająca złapać oddech na szlaku. Nie jest najlepszym z możliwych rozwiązań, ale... lepsze to niż nic. Podczas krótkiego odpoczynku Bohaterowie mogą zregenerować 3 punkty wytrzymałości.

### Pełny odpoczynek

Kilka godzin wytchnienia lub po prostu przespana noc. Pozwala zregenerować połowę punktów wytrzymałości i tyle samo punktów mistycznej energii. Podczas długiego odpoczynku Bohaterowie odzyskują również całość determinacji.

Los powinien wziąć jednak pod uwagę stan szczególnie wyczerpanych Wędrowców, znajdujących się na skraju śmierci. Ich pełna regeneracja może być nieco bardziej wymagająca. Należy też pamiętać, że utracone kończyny zwykle nie odrastają samoczynnie.

## Udogodnienia

Bez wątpienia nie tylko czas, ale i jakość odpoczynku ma znaczenie. Bohaterowie znacznie lepiej regenerują siły, kiedy śpią w ciepłej, pełnej wygód gospodzie, zamiast pod gołym niebem. Nie bez znaczenia jest też dobry, sycący posiłek.

Zależnie od jakości udogodnień, Los może przyznać bohaterom 1-3 dodatkowych punktów regeneracji **[PW]** oraz **[ME]**.

**Przykład:**

Bohaterowie rozbijają obóz w lesie. Niezbyt wygodny, ponieważ nie są w żaden sposób przygotowani - śpią pod gołym niebem. Udaje im się jednak znaleźć suchą, osłoniętą od wiatru jaskinię (+ 1 pkt) oraz upolować dzika, który spokojnie napełni im brzuchy (+6 pkt). Dzięki temu zregenerują więcej **[PW]** i **[ME]**.

Oczywiście, nic nie stoi na przeszkodzie by dodatkowo skorzystali z mikstur lub zaklęć, które zwiększą ilość odzyskiwanych punktów.

## Przerwany odpoczynek

Nocując w dziczy, Bohaterowie muszą liczyć się z tym, że ktoś lub coś przerwie ich odpoczynek. Schodząca z gór lawina lub szajka zwykłych bandytów, szukających okazji do łatwego wzbogacenia się - nigdy nie wiadomo, jakie niebezpieczeństwa czyhają na podróżnych.

Każdy odpoczynek na łonie natury wiąże się z 25% ryzykiem przerwania. Los rzuca kością **1d4** - jeśli wynik będzie równy 1, Bohaterowie muszą stawić czoła zagrożeniu, które rozpatrywane jest jako atak z zaskoczenia.

W takim przypadku nie regenerują punktów wytrzymałości, mistycznej energii i determinacji. Nic jednak nie stoi na przeszkodzie, by spróbowali odpocząć ponownie.

## Zmęczenie

Walka z bestiami i długie podróże bywają męczące - wie o tym każdy, kto choć raz wspinał się na Wyjące Szczyty. Bohaterowie po prostu muszą odpoczywać, w przeciwnym wypadku będą zbyt zmęczeni, by stawić czoła kolejnemu lodowemu trollowi.

W YARD wymagany jest jeden pełny odpoczynek na dobę. W przeciwnym wypadku, każda każda kolejny dzień bez wytchnienia Bohaterowie będą rozpoczynali z dodatkową kością karną do wszystkich rzutów opartych na Kondycji (kości kumulują się).

Wytrwali, najbardziej zawzięci Bohaterowie mogą jednak zignorować kości karne, poświęcając równą im liczbę punktów determinacji.

**Przykład:**

- 1 dzień bez odpoczynku - 1 kość karna / 1 pkt **[DET]**
- 2 dni - 2 kości karne / 2 pkt **[DET]**
- 3 dni - 3 kości karne  / 3 pkt **[DET]**